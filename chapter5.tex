\chapter{บทสรุป}
\label{chapter:conclusion}
ตลอดระยะเวลาการปฏิบัติงานสหกิจศึกษา ณ บริษัท วงใน มีเดีย จำกัด (สำนักงานใหญ่) ระบบจัดการโฆษณาแบบจำกัดจำนวนการคลิกและการแสดงโฆษณา ได้ถูกพัฒนาจนสำเร็จลุล่วงไปได้ด้วยดี สามารถใช้งานได้จริงใน Production Environment ลูกค้าสามารถลงโฆษณาร้านกับ Wongnai แบบจำกัดจำนวนการคลิกได้ และได้รับอีเมลรายงานผลการโฆษณาทุก ๆ สัปดาห์

อย่างไรก็ตาม ระบบใหม่ถูกพัฒนาขึ้นมาด้วยแนวคิดที่ต้องการส่งมอบงานที่ใช้ได้จริงให้กับลูกค้าเร็วที่สุด ถึงแม้ตอนนี้ระบบจะใช้ได้จริงใน Production Environment โดยที่ไม่พบปัญหาใด ๆ แต่ระบบก็ยังมีความจำเป็นที่จะต้องปรับปรุงและพัฒนาระบบเพิ่มเติมอีก เพื่อให้มั่นใจได้อย่างแน่นอนว่า ระบบจะสามารถทำงานในระยะยาวได้โดยไม่มีปัญหาใด ๆ และสามารถตอบโจทย์ลูกค้าในอนาคตได้

\section{ประโยชน์ที่ได้รับจากการปฏิบัติงาน}
\begin{enumerate}
	\item ประโยชน์ต่อตนเอง
	\begin{itemize}
		\item ได้รับความรู้และเทคนิคต่าง ๆ เกี่ยวกับการสร้างซอฟต์แวร์, วิธีการแก้ปัญหาต่าง ๆ และวิธีการสร้างซอฟต์แวร์ให้มีคุณภาพ Software Engineer คนอื่นสามารถทำความเข้าใจ, แก้ไข และพัฒนาซอฟต์แวร์ต่อได้ง่าย	
		\item ได้รับประสบการณ์จากการทำงานจริง ฝึกฝนการทำงานภายใต้แรงกดดันและเวลาที่จำกัด
		\item ได้ฝึกฝนวิธีการสื่อสารภายในทีมและภายในองค์กร เพื่อให้การทำงานเป็นไปได้อย่างราบรื่น
	\end{itemize}
	\item ประโยชน์ต่อสถานประกอบการ
	\begin{itemize}
		\item สร้างระบบใหม่เพื่อเพิ่มประสิทธิภาพในการหารายได้ขององค์กร
		\item ช่วยลดภาระของพนักงานประจำ เพื่อให้พนักงานประจำสามารถจดจ่อกับการทำงานหลักได้อย่างเต็มที่
	\end{itemize}
	\item ประโยชน์ต่อมหาวิทยาลัย
	\begin{itemize}
		\item ได้รับความไว้วางใจและการยอมรับจากสถานประกอบการ
		\item ได้รับข้อมูลเพื่อนำไปปรับปรุงกระบวนการเรียนการสอน เพื่อให้นักศึกษามีศักยภาพที่ตรงกับความต้องการในตลาด
	\end{itemize}
\end{enumerate}

\section{วิเคราะห์จุดเด่น จุดด้อย โอกาส อุปสรรค (SWOT Analysis)}
\begin{enumerate}
	\item จุดเด่น
	\begin{itemize}
		\item ตั้งใจทำงานอย่างเต็มที่ เพื่อให้ผลงานออกมาดีที่สุด
	\end{itemize}
	\item จุดด้อย
	\begin{itemize}
		\item ยังขาดทักษะในการสื่อสาร ทำให้เกิดการเข้าใจไม่ตรงกัน
		\item ยังขาดทักษะในการทำงาน ทำให้งานเกิดความล่าช้า
	\end{itemize}
	\item โอกาส
	\begin{itemize}
		\item ได้มีส่วนร่วมในการพัฒนาระบบให้กับบริษัทใหญ่
		\item ได้เรียนรู้ความรู้และวิธีการใหม่ ๆ เพื่อพัฒนาความสามารถของตนเอง
		\item ได้รับการช่วยเหลือจากพนักงานหลาย ๆ ท่าน ทำให้การทำงานเป็นไปได้อย่างราบรื่น
	\end{itemize}
	\item อุปสรรค
	\begin{itemize}
		\item เนื่องจากยังขาดทักษะในการสื่อสาร ทำให้การทำงานบางจุดเป็นไปอย่างยากลำบาก
		\item การขาดทักษะในการทำงานที่ดี ทำให้งานบางจุดทำได้อย่างล่าช้า
	\end{itemize}
\end{enumerate}

\section{ปัญหาและข้อเสนอแนะ}
\begin{enumerate}
	\item ปัญหาด้านสถานประกอบการ
	
	เนื่องจากสถานประกอบการเป็นสถานประกอบการขนาดใหญ่ งานส่วนมากจะเป็นการดูแลรักษาระบบเดิมที่มีอยู่มากกว่าการพัฒนาระบบใหม่ ทำให้งานที่นักศึกษาได้รับ อาจจะไม่ตรงกับความต้องการของสหกิจศึกษาที่ต้องการให้งานออกมาในรูปแบบโครงงาน
	
	ข้อเสนอแนะหรือแนวทางการแก้ไข – สถานประกอบการควรเตรียมงานให้กับนักศึกษาก่อนที่จะถึงช่วงสหกิจศึกษา
	
	\item ปัญหาด้านมหาวิทยาลัย
	
	มหาวิทยาลัยมีตัวเลือกบริษัทและตำแหน่งในสหกิจศึกษาน้อย ไม่ตรงกับความต้องการของนักศึกษา, การดำเนินการเรื่องเอกสารเป็นไปอย่างล่าช้า และการแจ้งข้อมูลต่าง ๆ กับนักศึกษาและสถานประกอบการยังคงเป็นไปอย่างล่าช้า
	
	ข้อเสนอแนะหรือแนวทางการแก้ไข – มหาวิทยาลัยควรมีตัวเลือกบริษัทและตำแหน่งในสหกิจศึกษาให้มากกว่านี้ และควรปรับปรุงการดำเนินการเรื่องเอกสารกับแจ้งข่าวสารให้รวดเร็วกว่านี้
	
	\item ปัญหาด้านตัวนักศึกษา
	
	นักศึกษายังขาดทักษะในการทำงานที่ดีและขาดทักษะการสื่อสารในการทำงาน ทำให้งานดำเนินไปอย่างล่าช้า และมีโอกาสผิดพลาดสูง
	
	ข้อเสนอแนะหรือแนวทางการแก้ไข – นักศึกษาควรปรับตัวให้เข้ากับสถานประกอบการเร็วกว่านี้ และควรฝึกฝนทักษะการสื่อสารและทักษะการทำงานให้มากกว่านี้
\end{enumerate}