\chapter{บทนำ}
\label{chapter:introduction}

เว็บไซต์ wongnai.com และแอปพลิเคชัน Wongnai (ต่อจากนี้จะขอเรียกว่า Wongnai) เป็นที่รู้จักกันอย่างดีสำหรับบริการค้นหาและรีวิวร้านอาหารในประเทศไทย เนื่องจากเป็นแอปพลิเคชันแรก ๆ ของประเทศไทยที่ให้บริการในด้านนี้ ในช่วงแรกของ Wongnai นั้นมีจำนวนผู้ใช้งานน้อย แต่เนื่องด้วยการเข้ามาของสมาร์ทโฟน ทำให้จำนวนผู้งานเพิ่มขึ้นอย่างก้าวกระโดดเป็นอย่างมาก และปัจจุบัน Wongnai นอกจากจะให้บริการค้นหาและรีวิวร้านอาหารแล้ว ยังสามารถค้นหาที่พัก-ที่เที่ยว, ค้นหาสูตรอาหาร หรือแม้กระทั่งสั่งอาหารเดลิเวอรีก็สามารถทำได้

การโฆษณาถือว่าเป็นส่วนสำคัญอย่างยิ่งที่จะทำให้ผู้บริโภคสามารถรับรู้ถึงการมีตัวตนอยู่ของสินค้าหรือบริการ นอกจากการสร้างสรรค์สื่อโฆษณาให้ดูน่าสนใจแล้ว การเลือกตำแหน่งที่จะแสดงโฆษณาก็ถือว่าเป็นสิ่งที่สำคัญ แน่นอนว่าโฆษณาที่ไม่มีผู้ชมเลยเป็นเรื่องที่ไม่ถูกต้อง ฉะนั้นเราจึงควรวางโฆษณาให้อยู่ในตำแหน่งที่กลุ่มเป้าหมายสามารถเข้าถึงได้ Wongnai จึงนับว่าเป็นตัวเลือกที่ดีสำหรับการโฆษณาเกี่ยวกับร้านอาหารหรือมีเนื้อหาที่เกี่ยวข้องกับอาหาร เนื่องจาก Wongnai มีจำนวนผู้ใช้งานเยอะมากถึง 8 ล้านรายต่อเดือน ~\cite{wongnai}

เพื่อเป็นการสร้างความเชื่อมั่นให้กับลูกค้าที่ต้องการจะลงโฆษณากับ Wongnai จึงจำเป็นต้องมีการพัฒนาระบบจัดการโฆษณาแบบใหม่ขึ้นมา โดยระบบนั้นสามารถแสดงโฆษณาโดยจำกัดจำนวนการคลิกและการแสดงโฆษณา ยกตัวอย่างเช่น โฆษณาหนึ่งถูกจำกัดการแสดงไว้ที่ 10,000 ครั้ง หากมีการแสดงโฆษณาครบ 10,000 ครั้งแล้ว ระบบก็จะนำโฆษณาออกโดยอัตโนมัติ หรือ โฆษณาหนึ่งถูกจำกัดการคลิกไว้ที่ 5,000 ครั้ง หากมีผู้ใช้งานคลิกเข้าไปที่โฆษณาครบ 5,000 ครั้งแล้ว ระบบก็จะนำโฆษณาออกโดยอัตโนมัติ ซึ่งระบบเดิมสามารถแสดงโฆษณาได้แค่ตามช่วงเวลาที่กำหนดไว้ การเพิ่มวิธีการแสดงโฆษณาแบบใหม่จะทำให้ลูกค้าจะรู้สึกคุ้มค่ามากขึ้น เนื่องด้วยวิธีการแสดงโฆษณาแบบใหม่สามารถการันตีได้แน่นอนว่าโฆษณาจะถูกแสดงหรือมีผู้ใช้ Wongnai คนอื่นคลิกเข้าไปที่โฆษณาก่อนที่โฆษณาจะถูกนำออกและ Wongnai เองก็จะสามารถจัดสรรพื้นที่ในการโฆษณาได้อย่างมีประสิทธิภาพมากยิ่งขึ้น สามารถแสดงโฆษณาให้มีเนื้อหาที่หลากหลาย เนื่องจากโฆษณาที่ถูกแสดงบ่อยครั้งหรือมีผู้ที่คลิกเข้าไปในโฆษณาเป็นจำนวนมากจะถูกนำออกไป และแทนที่ด้วยโฆษณาอื่น ๆ แทน

\section{วัตถุประสงค์การปฏิบัติงาน}
\begin{enumerate}
	\item เพื่อพัฒนาระบบจัดการโฆษณาแบบจำกัดจำนวนการคลิกและการแสดงโฆษณาที่สามารถใช้งานได้จริง
	\item เพื่อเรียนรู้และหาประสบการณ์ใหม่ ๆ เกี่ยวกับงานด้านวิศวกรรมซอฟต์แวร์โดยการลงมือปฏิบัติงานจริง
	\item เพื่อเรียนรู้และปรับตัวเข้ากับสังคมการทำงาน
\end{enumerate}

\section{ประวัติและรายละเอียดบริษัท}
บริษัท วงใน มีเดีย จำกัด (สำนักงานใหญ่) ตั้งอยู่ที่ อาคารทีวัน ชั้น 26, 27 ซอยสุขุมวิท 40 แขวงพระโขนง เขตคลองเตย กรุงเทพมหานคร 10110 เป็นองค์กรที่ให้บริการเว็บไซต์ wongnai.com และแอปพลิเคชัน Wongnai ทั้งบนระบบปฏิบัติการ Android และ iOS ซึ่งเป็นแอปพลิเคชันค้นหาร้านอาหารของประเทศไทยที่มีข้อมูลครอบคลุมทั้งร้านอาหาร, ร้านเสริมสวย, สปา, สูตรอาหาร, โรงแรม, ที่พักและที่เที่ยว โดยมีเป้าหมายหลัก คือ ต้องการที่จะเชื่อมต่อคนไทยเข้ากับสิ่งดี ๆ ทุกอย่างไม่ว่าจะเป็นร้านอาหารร้านเสริมสวยและธุรกิจบริการอื่น ๆ

\begin{figure}[!h]
	\centering
	\includegraphics[width=0.8\textwidth]{wongnai-logo.png}  
	\caption{ตราสัญลักษณ์ของ Wongnai}
	\label{Fig:wongnai-logo}
\end{figure}