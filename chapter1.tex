\chapter{บทนำ}
\label{chapter:introduction}

เว็บไซต์ wongnai.com และแอปพลิเคชัน Wongnai (ต่อจากนี้จะขอเรียกว่า Wongnai) เป็นที่รู้จักกันอย่างดีสำหรับบริการค้นหาและรีวิวร้านอาหารในประเทศไทย เนื่องจากเป็นแอปพลิเคชันแรก ๆ ของประเทศไทยที่ให้บริการเกี่ยวกับเรื่องนี้ ซึ่งช่วงแรกของ Wongnai นั้น มีจำนวนผู้ใช้งานน้อย แต่ว่าการเข้ามาของสมาร์ทโฟน ทำให้จำนวนผู้งานเพิ่มขึ้นอย่างก้าวกระโดดเป็นอย่างมาก และปัจจุบัน Wongnai นอกจากให้บริการค้นหาและรีวิวร้านอาหารแล้ว ยังสามารถค้นหาที่พัก-ที่เที่ยว, ค้นหาสูตรอาหาร หรือแม้กระทั่งสั่งอาหารเดลิเวอรีก็สามารถทำได้

การโฆษณาถือว่าเป็นส่วนสำคัญอย่างยิ่งที่จะทำให้ผู้บริโภคสามารถรับรู้ถึงการมีตัวตนอยู่ของสินค้าหรือบริการ นอกจากการสร้างสรรค์สื่อโฆษณาให้ดูน่าสนใจแล้ว การเลือกตำแหน่งที่จะแสดงโฆษณาก็ถือว่าเป็นสิ่งที่สำคัญมาก แน่นอนว่าโฆษณาที่ไม่มีผู้ชมเป็นเรื่องที่ไม่ถูกต้อง เพราะฉะนั้นเราควรวางโฆษณาให้อยู่ในตำแหน่งที่กลุ่มเป้าหมายที่เราสามารถเข้าถึงได้ ดังนั้น Wongnai นับว่าเป็นตัวเลือกที่ดีสำหรับการโฆษณาเกี่ยวกับร้านอาหารหรืออะไรก็ตามที่เกี่ยวข้องกับอาหาร เนื่องจากมีผู้ใช้งานเป็นจำนวนมาก

เพื่อเป็นการสร้างความเชื่อมั่นให้กับลูกค้าที่ต้องการจะลงโฆษณากับ Wongnai จึงจำเป็นต้องมีการพัฒนาระบบจัดการโฆษณาแบบใหม่ขึ้นมา ที่สามารถทำให้โฆษณาสามารถแสดงผลแบบจำกัดจำนวนการคลิกและการแสดงโฆษณาได้ ยกตัวอย่างเช่น โฆษณาหนึ่งถูกจำกัดการแสดงไว้ที่ 10,000 ครั้ง หากมีการแสดงโฆษณาครบ 10,000 ครั้งแล้ว ระบบก็จะนำโฆษณาออกโดยอัตโนมัติ หรือ โฆษณาหนึ่งถูกจำกัดการคลิกไว้ที่ 5,000 ครั้ง หากมีผู้ใช้งานคลิกเข้าไปที่โฆษณาครบ 5,000 ครั้งแล้ว ระบบก็จะนำโฆษณาออกโดยอัตโนมัติ จากเดิมที่ระบบสามารถโฆษณาได้แค่ตามช่วงเวลาที่ลงไว้ การเพิ่มวิธีการแบบใหม่เข้ามาทำให้ลูกค้าจะรู้สึกคุ้มค่ามากขึ้น เพราะว่าเป็นการการันตีว่าจะมีผู้ชมหรือผู้ที่คลิกเข้าไปในโฆษณาเท่ากับจำนวนที่ลูกค้าจ่ายไปแน่นอน และ Wongnai เองก็จะสามารถจัดสรรพื้นที่ในการลงโฆษณาได้อย่างมีประสิทธิภาพมากยิ่งขึ้น โฆษณาที่มีจำนวนผู้ชมหรือผู้ที่คลิกเข้าไปในโฆษณามาก ๆ ก็จะถูกนำออกไป และแทนที่ด้วยโฆษณาอื่น ๆ แทน

\section{วัตถุประสงค์การปฏิบัติงาน}
\begin{enumerate}
	\item เพื่อพัฒนาระบบจัดการโฆษณาแบบจำกัดจำนวนการคลิกและการแสดงโฆษณาที่สามารถใช้งานได้จริง
	\item เพื่อเรียนรู้และหาประสบการณ์ใหม่ ๆ เกี่ยวกับงานด้าน Software Engineering โดยการลงมือปฏิบัติงานจริง
	\item เพื่อเรียนรู้และปรับตัวเข้ากับสังคมการทำงาน
\end{enumerate}

\section{ประวัติและรายละเอียดบริษัท}
บริษัท วงใน มีเดีย จำกัด (สำนักงานใหญ่) ตั้งอยู่ที่ อาคารทีวัน ชั้น 26, 27 ซอยสุขุมวิท 40 แขวงพระโขนง เขตคลองเตย กรุงเทพมหานคร 10110 เป็นองค์กรที่ให้บริการเว็บไซต์ wongnai.com และแอปพลิเคชัน Wongnai ทั้งบนระบบปฏิบัติการ Android และ iOS ซึ่งเป็นแอปพลิเคชันค้นหาร้านอาหารของประเทศไทยที่มีข้อมูลครอบคลุมทั้งร้านอาหาร, ร้านเสริมสวย, สปา, สูตรอาหาร, โรงแรม, ที่พักและที่เที่ยว โดยมีเป้าหมายหลัก คือ ต้องการที่จะเชื่อมต่อคนไทยเข้ากับสิ่งดี ๆ ทุกอย่างไม่ว่าจะเป็นร้านอาหารร้านเสริมสวยและธุรกิจบริการอื่น ๆ

\begin{figure}[!h]
	\centering
	\includegraphics[width=0.6\textwidth]{wongnai-logo.png}  
	\caption{ตราสัญลักษณ์ของ Wongnai}
	\label{Fig:wongnai-logo}
\end{figure}